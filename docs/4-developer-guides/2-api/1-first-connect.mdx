---
title: Pierwsze Połączenie
description: Jak rozpocząć pierwsze połączenie
keywords:
  - Webservice
  - API
  - RestAPI
  - configuration
  - YetiForce
tags:
  - Webservice
  - API
  - Rest API
  - Configuration
preview: request-3.jpg
---

Posiadając już prawidłowo skonfigurowany klucz API i dane uwierzytelniające (zgodnie z instrukcją [konfiguracji](/developer-guides/api/config)), możemy nawiązać połączenie. By pobrać dane z serwera, należy najpierw uzyskać token uwierzytelniający. Poniższa instrukcja wyjaśnia, jak to zrobić.

## Uzyskiwanie Tokenu uwierzytelniającego

W celu uzyskania tokenu, wysyłamy do naszego serwera żądanie pod adres:

![request 1](request-1.jpg)

Do testowania tego procesu można użyć programu `Postman`. Na kolejnych zrzutach ekranu będzie przedstawione krok po kroku, jak to zrobić.

W pierwszej kolejności będzie potrzebna wartość `API Key`. By ją pobrać, w sekcji administracyjnej wybierz z lewego menu ```Integracja ➞ Web service - aplikacje``` a następnie przy interesującym cię kluczu naciśnij przycisk <kbd><i class="fa-solid fa-copy"></i></kbd> by skopiować jego wartość.

![api_key](api_key.jpg)

W programie `Postman` dodajemy nagłówek ```X-API-KEY```. Zamiast wartości ```{{APi-KEY}}``` wpisujemy wartość API Key skopiowaną z systemu YetiForce.

![request 2](request-2.jpg)

Następnie podajemy dane do logowania, zgodnie z poniższym zrzutem ekranu. Zamiast zmiennej ```{{URL}}``` podajemy adres naszej platformy YetiForce. Dane uwierzytelniające ```userName``` i ```password``` wpisujemy zgodnie z wartościami ustalonymi w sekcji administracyjnej w zakładce ```Integracja ➞ Web service - użytkownicy```.

W informacji zwrotnej otrzymamy parametr ```token```, który będziemy przekazywać w kolejnych requestach.

![request 3](request-3.jpg)

##  Kolejne requesty
Po uzyskaniu wartości ```token```, możemy przejść do odpytywania API o interesujące nas dane. W tym celu do kolejnych requestów dodajemy nagłówek ```x-token``` z wartością uzyskanego tokena.

![request 4](request-4.jpg)

W zależności od tego, czy mamy wykupioną usługę ```WebService Premium``` czy też korzystamy z ```WebService Standard```, będziemy mieć do dyspozycji inny zakres dostępnych endpointów.

### Lista Endpointów dla poszczególnych usług

* [Webservice Standard](/developer-guides/api/WebserviceStandard)
* [Webservice Premium](/developer-guides/api/WebservicePremium)
* [Manage consents](/developer-guides/api/ManageConsents)
* [PBX](/developer-guides/api/PBX)
* [SMS](developer-guides/api/SMS)
* [WooCommerce](/developer-guides/api/WooCommerce)
* [Token](/developer-guides/api/Token)