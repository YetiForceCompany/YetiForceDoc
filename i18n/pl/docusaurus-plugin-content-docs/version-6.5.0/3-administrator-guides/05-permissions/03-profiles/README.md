---
title: Profile
description: Nadaj uprawnienia do funkcjonalności, pól, narzędzi i działań, wykorzystywanych przez użytkowników systemu podczas codziennej pracy z systemem.
tags:
  - uprawnienia
  - profile
keywords:
  - uprawnienia
  - profile
preview: profiles-01.jpg
---

Profile pozwalają zdefiniować uprawnienia do wielu funkcji i widoków dostępnych w systemie.

![profiles-01.jpg](profiles-01.jpg)

## Dodaj nowy profil

Domyślnie w systemie znajduje się 1 profil — Administrator. Aby dodać nowy profil z wstępnie skonfigurowanymi uprawnieniami kliknij przycisk <kbd>+ Dodaj profil</kbd> w lewym górnym rogu ekranu. Zobaczysz stronę nowego profilu, na której musisz wybrać nazwę i opcjonalnie dodać jego opis. Następnie, w tabeli `Edytuj uprawnienia do profilu`, wybierz uprawnienia do akcji w poszczególnych modułach, które nowo utworzony profil powinien posiadać.

Oprócz ogólnych uprawnień do tworzenia, przeglądania, edycji i usuwania rekordów w wybranych modułach, możesz również skonfigurować uprawnienia dla pól i narzędzi. Jeśli chcesz zmienić te uprawnienia, kliknij przycisk strzałki w dół <kbd>˅</kbd> w kolumnie `uprawnienia do pól i narzędzi` i skonfiguruj dodatkowe opcje:

![profiles-02.jpg](profiles-02.jpg)

Moduł wspiera masowe zaznaczanie i odznaczanie uprawnień — jeśli klikniesz checkbox w górnej części kolumny "Moduły", zaznaczysz/odznaczysz wszystkie opcje dla wszystkich modułów. Jeśli klikniesz checkbox obok nazwy akcji, zaznaczysz/odznaczysz uprawnienia dla tej akcji dla wszystkich modułów:

Po zakończeniu konfiguracji uprawnień kliknij <kbd>Zapisz</kbd>.

## Edytuj Profil

W celu modyfikacji uprawnień przypisanych istniejącemu profilowi kliknij ikonkę edycji <kbd>✎</kbd> widoczną w ostatniej kolumnie tabeli profili. System wyświetli obecne ustawienia wybranego profilu, które można dowolnie zmodyfikować w sposób opisany powyżej.

Po dostosowaniu uprawnień kliknij przycisk <kbd>Zapisz</kbd>.

## Duplikuj profil

Duplikacja profilu pozwoli na stworzenie profili o podobnych uprawnieniach, bez potrzeby tworzenia go od początku. Aby zduplikować profil, kliknij ikonę <kbd>⧉</kbd> w ostatniej kolumnie. System skopiuje uprawnienia z wybranego profilu do nowego, który będziesz mógł modyfikować według potrzeb.

Po zakończeniu konfiguracji uprawnień w zduplikowanym profilu kliknij <kbd>Zapisz</kbd>.

## Usuń profil

Aby usunąć wybrany profil, kliknij ikonę kosza <kbd>🗑</kbd> widoczną w ostatniej kolumnie tabeli profilu. System wyświetli okienko pop up, w którym sprecyzujesz, do którego z pozostałych profili będą przeniesione role, które są przypisane do usuwanego profilu.

Kliknij <kbd>Zapisz</kbd>, aby usunąć profil i przenieść role.

## Ikony

- ![profiles-action-1](profiles-action-1.jpg) - uprawnienie jest aktywne
- ![profiles-action-2](profiles-action-2.jpg) - uprawnienie jest nieaktywne
- ![profiles-action-3](profiles-action-3.jpg) - pole jest niewidoczne dla wybranego profilu
- ![profiles-action-4](profiles-action-4.jpg) - ten profil ma dostęp tylko do odczytu danych z tego pola
- ![profiles-action-5](profiles-action-5.jpg) - ten profil ma dostęp do zapisu danych we wskazanym polu
